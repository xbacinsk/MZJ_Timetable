Účelom projektu je pomáhať študentom Masarykovej univerzity pri vytváraní rozvrhu pred registráciou do seminárnych skupín.

Po autentizácii sa užívateľovi načíta a zobrazí rozvrh, ktorý poskytuje IS, s jeho zapísanými predmetmi a prednáškami, ktoré sú pevne dané (tie si bude môcť podľa potreby zobrazovať a skrývať). Ďalej sa vytvorí zoznam predmetov, v ktorom si študent bude môcť vybrať konkrétny predmet, s ktorým chce pracovať.

Hlavnou funkcionalitou je zobrazovanie seminárnych skupín v grafickej a dynamicky sa zobrazujúcej reprezentácii rozvrhu.

U každého predmetu si môže užívateľ zvoliť, či chce zobrazovať prednášku (implicitne zapnuté). Po kliknutí na názov predmetu v zozname sa v rozvrhu zobrazia všetky možné umiestnenia seminárnych skupín, z ktorých si užívateľ jednu zvolí. Tú môže kedykoľvek zrušiť pravým tlačítkom myši a znovu si vybrať. Dvojitým kliknutím na predmet sa zobrazí okno s možnosťami, kde užívateľ môže špecifikovať, ktoré skupiny mu vyhovujú (časovo, podľa vyučujúcich).

Študent si takto môže jednoducho a prehľadne vytvoriť rozvrh podľa svojich predstáv a bude jasne vidieť, ktoré seminárne skupiny sa mu budú prekrývať a ktoré nie.

Nakoniec si môže svoj predbežný rozvrh exportovať do XML/XHTML, pričom si môže vybrať farebné rozlíšenie prednášok a seminárnych skupín, prípadne či chce odkazy na miestnosti a vyučujúcich.
